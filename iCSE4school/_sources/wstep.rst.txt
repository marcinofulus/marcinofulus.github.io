


O książce
---------



Współczesne formy wykorzystania w pracy nauczyciela przedmiotów
matematyczno-przyrodniczych elementów technologii informacyjnej i
komunikacyjnej nie stanowi tylko prawnego obowiązku, ale przede
wszystkim ma za zadanie urozmaicać lekcję i stanowić w jej odbiorze
użyteczne narzędzie oraz element korygujący odbiór toku logicznego
zajęć. Nowoczesny nauczyciel nie może wyobrażać sobie pracy, bez
użycia współczesnych, co warte podkreślenia, aktualnie kształconym
pokoleniom, technik informatycznych. Na bieżąco musi doskonalić swoje
umiejętności obsługi programów komputerowych i języków
programowania. Choć wiele realizowanych tematów będzie mu znanych,
ponieważ w trakcie studiów magisterskich lub doktoranckich realizuje
się zajęcia z języków programowania użytkowanych w chemii i fizyce, to
jednak nabycie nowych umiejętności aplikacji komend językowych do
rozwiązywania problemów natury rachunkowej, niedostępnych uczniom
realizujących polską podstawę programową matematyki, nawet w zakresie
rozszerzonym pozostaje wciąż w jego gestii. W codziennej, szkolnej
pracy, nauczyciel wykorzystuje technologię komputerową głównie do
tworzenia różnorodnych testów użytkowych, diagnoz, narzędzi badawczych
i ankiet. Dzięki specjalistycznemu oprogramowaniu komercyjnemu, tworzy
zaproszenia, plakaty, informatory szkolne oraz kreuje scenariusze
lekcji lub apeli. Dzięki technologii komputerowej dokumentacja działań
nauczyciela prowadzona jest przejrzyście, estetycznie i
czytelnie. Własny warsztat pracy jest uporządkowany i na bieżąco
udoskonalany, również dzięki zastosowaniu aplikacji i programów
dziennika elektronicznego lub oprogramowania do tworzenia świadectw
szkolnych. Wszystkie te programy i aplikacje charakteryzuje stosunkowo
intuicyjna i oparta o proste relacje metoda ich konstrukcji, a co za
tym brak możliwości zmian i wykonywania w nich innych niż umożliwione
przez producenta operacji. Zarówno z punktu widzenia nauczyciela, jak
i ucznia, będącego podmiotem procesu nauczania nie bez znaczenia
pozostaje możliwość rozwiązywania problemów określonych w podstawie
programowej oraz wykraczających poza jej ramy, w oparciu o szerokie
spektrum metod znajdujących zastosowanie zarówno z punktu widzenia
uczącego, jak i nauczanego. Nauczyciel podejmujący analizę zagadnień
obecne oraz powstającej na skutek planowanej reformy systemu oświaty
podstawy programowej przedmiotów takich jak fizyka i chemia napotyka
na wiele treści, których zrozumienie wymaga zastosowania złożonego
rachunku z elementami analizy matematycznej. Do popularnych dziś metod
kształcenia należy podawanie bez udowadniania zależności opisujących
dane zjawisko lub przedstawianie wykresów omawianych zależności bez
prezentacji równań opisujących przestawiane krzywe. Dla ucznia
oczekującego pełnego wyjaśnienia danego zjawiska i jego interpretacji,
stanowi to jedno z ważniejszych utrudnień w przyswojeniu i w
powiązaniu rozważań teoretycznych z interpretacją
matematyczną. Większość zastosowań technologii informacyjnej w
dydaktyce sprowadza się do pobierania danych lub ich wprowadzania i
zautomatyzowanej obróbki, co stanowi skuteczne więzy dla rozwoju
percepcji współczesnego ucznia. Środowisko języka programowania Python
i Sage jest uwolnieniem podmiotu nauczania od narzuconych mu więzów,
zaś umiejętności programowania nabywane przez ucznia w trakcie procesu
nauczania skutecznie rozwijają jego zdolności konkludowania i
ewaluowania w trakcie powyższego procesu. Zastosowanie proponowanego
środowiska programowania pozwala sprowadzać złożone zależności i
równania z poziomu wiedzy akademickiej, do poziomu niewiele
wykraczającego ponad obowiązujące podstawy programowe nauczania
przedmiotów ścisłych i jest w pełni aprobowane i zalecane jako
narzędzie pracy, zarówno przez Ministerstwo Edukacji Narodowej, jak i
Ministerstwo Cyfryzacji.

Niniejsza metodologia jest wynikiem działań, związanych z projektem
“icse4school - Zintegrowane nauczanie z perspektywą obliczeniową”
realizowanego w latach 2014-2017.  realizowany jest w ramach Programu
Erasmus+, akcja 2 Partnerstwa strategiczne.  Projekt zrealizowano w
międzynarodowej współpracy międzysektorowej, obejmującej instytucje
szkolnictwa wyższego (Uniwersytet Śląski w Katowicach, Uniwersytet w
Augsburgu, Simula School of Research and Innovation), szkoły
ponadgimnazjalne ((2 AZSO w Chorzowie oraz 117 ZS - XXXIII LO w
Warszawie) oraz organizację pozarządową (Fundacja na rzecz rozwoju
Śląskiego Międzyuczelnianego Centrum Edukacji i Badań
Interdyscyplinarnych). Celem głównym było opracowanie w ponadnarodowym
konsorcjum metodyki zintegrowanego z informatyką nauczania matematyki
i fizyki w szkołach ponadgimnazjalnych na podstawie realizacji
pilotażowego programu zajęć w wybranych szkołach.


Wypracowane w projekcie icse4school rezultaty pracy intelektualnej
stanowią pomoc w realizacji podstawy programowej narodowej jak i
przypisanej dla uczestników Programu Dyplomowego Matury
Międzynarodowej. Jakościowo, stanowią rozszerzenie bazowej wiedzy
ucznia, dostosowując zdolności rachunkowe uczestnika do wymaganego
podczas udziału w konkursach i olimpiadach wykraczających poza obie
podstawy programowe. Nakierowują uczestnika na innowacyjne metody
rozwiązywania klasycznych problemów i zagadnień naukowych z dziedziny
matematyki, informatyki i fizyki. W przypadku uczniów realizujących
zajęcia w szkolnych laboratoriach badawczych z dziedziny fizyki lub
chemii stanowią ułatwienie podczas procesu opracowywania danych
laboratoryjnych, zgromadzonych podczas zajęć. Obrazują mniej
rozpowszechnione metody takie jak metody numeryczne czy rozwiązywanie
skomplikowanych równań różniczkowych, które nie są objęta obiema
podstawami programowymi. Innowacyjność projektu polega na wskazaniu
zastosowania powyższych metod do rozwiązywania klasycznych problemów
nie wyłączając z nich zadań egzaminacyjnych. Istotą rezultatów
intelektualnych winien być wzrost poziomu wynikowego egzaminów
realizowanych przez uczestników oraz większa pula osiąganych tytułów
finalistów i laureatów konkursów przedmiotowych z zakresu nauk
przyrodniczych i ścisłych, wśród czynnych odbiorców projektu.




Przedmiotem projektu była nauka programowania w języku Python z
użyciem środowiska Sage oraz wykorzystanie tej umiejętności do
rozwiązywania problemów, dotyczących przedmiotów: matematyka, fizyka,
informatyka. Projekt adresowany był do uczniów szkół
ponadgimnazjalnych. Potrzeba realizacji projektu ICSE4school wynikała
z rosnącego zainteresowania zagadnieniem programowania oraz zebranej
wiedzy pokazującej brak informacji na temat jednego z najczęściej na
świecie używanych języków programowania Python. Ponadto obserwacje
nauczycieli - zarówno akademickich, jak i prowadzących klasy o
rozszerzonym programie nauczania matematyki, informatyki i fizyki w
szkołach ponadgimnazjalnych wskazywały na bezradność uczniów i
studentów w stosowaniu technologii informacyjnej i metod numerycznych
w trakcie rozwiązywania problemów z pogranicza zagadnień naukowych.

Chcąc wykorzystać nasze materiały oraz nie mając podstawowych
umiejętności w zakresie obsługi języka Python, proponujemy zacząć od
zapoznania się tym językiem oraz ze środowiskiem SageMath dostępnym pod
adresem `SageMath.org <http://sagemath.org>`_. W środowisku Sage uczeń ma 
szansę, prócz programowania, wykonywania ćwiczeń na przykładowych materiałach tam
zamieszczonych z możliwością modyfikowania tekstów źródłowych.

Opracowane w projekcie scenariusze lekcji z wykorzystaniem języka
Python rekomendujemy do stosowania w różnoraki sposób, w zależności od
potrzeb i możliwości uczniów oraz nauczycieli. Tak więc mogą one być
wykorzystywane bezpośrednio podczas zajęć lekcyjnych lub zajęć
dodatkowych w formie warsztatów, pod warunkiem odpowiedniej liczby
godzin dydaktycznych do dyspozycji nauczyciela. Materiały lub ich
fragmenty mogą być także wykorzystane w ramach pracy domowej przy
zastosowaniu nowatorskiej metody „odwróconego nauczania” („odwróconej
klasy”, „flipped teaching”) polegającej na tym, że uczniowie w ramach
zadania domowego, analizując wskazany materiał, zgłębiają podstawową
wiedzę na temat nowego zagadnienia, a czas lekcyjny przeznacza się na
utrwalanie oraz pogłębianie zdobytej wiedzy i umiejętności (w
przeciwieństwie do klasycznych metod, według których podczas lekcji
wprowadza się podstawową wiedzę, a utrwalanie i dostateczne
pogłębianie materiału uczeń wykonuje samodzielnie w domu). Wreszcie
materiały nasze mogą mieć zastosowanie do zgłębiania i poszerzania
wiedzy oraz umiejętności przez uczniów i studentów o specjalnych
potrzebach edukacyjnych (uczniów i studentów uzdolnionych,
posiadających potrzebę samorozwoju lub mających potrzebę zastosowania
metod numerycznych podczas rozwiązywania problemów z użyciem
ogólnodostępnego narzędzia), także przez uczniów realizujących
obowiązek nauki poza szkołą do samodzielnej nauki, jak również przez
wszystkich zainteresowanych powtórzeniem, utrwaleniem i poszerzeniem
wiedzy.  

Scenariusze z projektu iCSE4school mogą być także wykorzystywane w
pracy z uczniami o mniejszym potencjale w zakresie przedmiotów
ścisłych poprzez zaprezentowanie przez nauczyciela fragmentów naszych
materiałów, jak również w postaci pracy warsztatowej, podczas których
uczniowie samodzielnie modyfikują fragmenty tekstów źródłowych,
obserwując efekty tych zmian i formułując stosowne wnioski. Taki
sposób wykorzystania materiałów daje nie tylko możliwość rozwoju
nauczyciela i młodzieży, ale także efektywnego wykorzystania
scenariuszy zajęć z wykorzystaniem języka Python w pracy z uczniami
młodszymi na wcześniejszych etapach edukacyjnych. 

Materiały z projektu iCSE4 mogą być wykorzystywane w formie
e-learningu\ [#e-learning]_, blended-learningu\ [#b-learning]_, jak i
m-learningu\ [#m-learning]_, z wykorzystaniem komputerów lub innych
urządzeń (np. smartfonów, tabletów); przy dostępie do internetu lub
off-line.

Obserwacja działań uczniów polegających na tworzeniu prostych
programów z użyciem języka Python w celu rozwiązania danego problemu,
podczas realizacji projektu, potwierdziła duże możliwości
indywidualizacji ich pracy. Indywidualnie dobierany poziom wymagań,
dostosowane do indywidualnych potrzeb tempo pracy oraz indywidualna
pomoc nauczyciela wpływają korzystnie na rozwój każdego z
uczniów. Ważnym czynnikiem mobilizującym uczniów do działań i nauki
jest także obserwowane ostatnio zapotrzebowanie na naukę programowania
(kodowania) oraz świadomość znacznego braku ludzi potrafiących
programować na rynku pracy.  Zachęcając do wykorzystania opracowanych
w projekcie ICSE4 materiałów dydaktycznych, zapraszamy do zgłaszania
uwag.


W projekcie oraz tworzeniu niniejszej metodologii wzięli udział
przedstawiciele następujących instytucji:

 - Nauczyciele: Jolanta Drogoń, Łukasz Głaz, Krzysztof Jarczewski,
   Mirosław Malinowski, Justyna Matejczyk, Adam Ogaza, Krzysztof Oleś,
   Katarzyna Sikora, Hanna Stachera, Mariola Strojny,
 - Jonas van den Brink, Vigdis Holta, Marie Roald, Freyja Jørgensen,
   z Simula School of Research and Innovation, Oslo
 - Manuel Milling, Severin Wünsch i profesor Gert Ingold z Uniwersytetu w Augsburgu
 - Marcin Kostur, Uniwersytet Śląski
 - Magdalena Hampel, Joanna Klekowska i Marta Margiel z Fundacji EduRes 
            
Autorzy!


.. [#e-learning] https://pl.wikipedia.org/wiki/E-learning 
.. [#b-learning] https://pl.wikipedia.org/wiki/Blended_learning 
.. [#m-learning] https://pl.wikipedia.org/wiki/M-learning






