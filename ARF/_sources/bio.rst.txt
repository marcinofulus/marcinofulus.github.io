O autorach
==========

Marek Łukaszewski
-----------------

Absolwent Uniwersytetu Śląskiego, Uniwersytetu Quebec w Montrealu i
Szkoły Głównej Handlowej w Warszawie. Doktor fizyki i Master of
Business Administration.

.. image:: figs/mareklukaszewski.png 
   :align: right

W dotychczasowej swej działalności tworzył od podstaw większość firm
(10), w których pracował. M.in. tworzył pierwsze w Polsce, po wojnie,
joint ventures partnerów prywatnych. Pełnił szereg funkcji
menedżerskich m.in.: - Prezesa Zarządu Krajowego Funduszu Kapitałowego
S.A., Prezesa Izby Zarządzających Funduszami i Aktywami, Prezesa
Stowarzyszenia Towarzystw Funduszy Inwestycyjnych w Polsce. Prezesa
Zarządu Górnośląskiego Towarzystwa Funduszy Inwestycyjnych
SA. Wcześniej Wiceprezes Zarządu Funduszu Górnośląskiego S.A. i
Wiceprezes Zarządu Międzynarodowej Szkoły Finansów i Bankowości w
Katowicach.
 
Związany z rynkiem kapitałowym od 1991 roku. Był również Członkiem i
przewodniczył pracom Prezydium Porozumienia na rzecz rozwoju polskiego
rynku kapitałowego, Członkiem Rady Rynku Kapitałowego (2004r),
założycielem i członkiem Polskiego Instytutu Dyrektorów - instytucji
dedykowanego sprawom Corporate Governance - czyli zasadom etyki w
biznesie.

Był także członkiem prezydium Komitetu Koordynującego przy Związku
Banków Polskich do Spraw Standardów w Bankowości - uczestniczył w
grupie eksperckiej w zakresie Rynku Pieniężnego i Kapitałowego. W
Stowarzyszeniu Towarzystw Funduszy Inwerstycyjnych - przewodniczył
Zespołowi ds. Standardów.

Marcin Kostur
-------------

Marcin Kostur, fizyk. Stypendysta DAAD, Fundacji na Rzecz Nauki
Polskiej. Pracował na Uniwersytetach w Anglii, Niemczech, USA i
RPA. Laureat Center for Nanoscience w Monachium za publikację roku w
2007 i 2008.

.. image:: figs/marcinkostur.jpg 
   :align: left
   :width: 450px

Zajmuje się badaniami układów złożonych począwszy od złącz Josephsona,
syntetycznych nanoporów i motorów molekularnych po dynamikę
płynów. Jest autorem ponad 50 prac naukowych. Ekspert w zakresie
programowania równoległego, technologii GPU i chmurowych systemów
obliczeniowych.

Entuzjasta stosowania nowoczesnych metod komputerowych w edukacji i
popularyzator nauki. Autor i lider projektu iCSE wdrażającego
powszechne stosowanie systemu Sage i języka Python na
Wydziale Matematyki Fizyki i Chemii Uniwersytetu Śląskiego. 



