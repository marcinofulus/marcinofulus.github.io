

  
<!DOCTYPE html>

<html lang="pl">
  <head>
    <meta charset="utf-8" />
    <meta name="viewport" content="width=device-width, initial-scale=1.0" />
    <title>13. Zarządzanie ryzykiem &#8212; Analiza Rynków Finansowych</title>
    <link rel="stylesheet" href="_static/upgow.css" type="text/css" />
    <link rel="stylesheet" href="_static/pygments.css" type="text/css" />
    <link rel="stylesheet" href="https://fonts.googleapis.com/css?family=Noticia+Text|Open+Sans|Droid+Sans+Mono&amp;subset=latin,latin-ext" type="text/css" />
    <script id="documentation_options" data-url_root="./" src="_static/documentation_options.js"></script>
    <script src="_static/jquery.js"></script>
    <script src="_static/underscore.js"></script>
    <script src="_static/doctools.js"></script>
    <script src="_static/language_data.js"></script>
    <script src="_static/translations.js"></script>
    <script async="async" src="https://cdnjs.cloudflare.com/ajax/libs/mathjax/2.7.7/latest.js?config=TeX-AMS-MML_HTMLorMML"></script>
    <script src="_static/jquery.cookie.js"></script>
    <script src="_static/cloud.js"></script>
    <script type="text/javascript" src="https://sagecell.sagemath.org/static/jquery.min.js"></script>
    <script type="text/javascript" src="https://sagecell.sagemath.org/static/embedded_sagecell.js"></script>
    <script type="text/javascript">
        sagecell.makeSagecell({inputLocation: ".sage_linked",
                               linked: true,
                       	evalButtonText: 'Wykonaj'});
        sagecell.makeSagecell({inputLocation: ".sage_unlinked",
                               linked: false,
                           evalButtonText: 'Wykonaj'});
    </script>

    <style type="text/css">
        .sagecell .CodeMirror-scroll {
            overflow-y: hidden;
            overflow-x: auto;
        }
        .sagecell .CodeMirror {
            height: auto;
        }
    </style>
    
    <link rel="index" title="Indeks" href="genindex.html" />
    <link rel="search" title="Szukaj" href="search.html" />
    <link rel="next" title="14. Hedging" href="Hedging.html" />
    <link rel="prev" title="12. Instrumenty syntetyczne" href="Instrumenty_syntetyczne.html" />
 
  <meta name="viewport" content="width=device-width, initial-scale=1, maximum-scale=1, minimum-scale=1">
  </head><body>
  <div class="relbar-top">
    
    <div class="related" role="navigation" aria-label="related navigation">
      <h3>Nawigacja</h3>
      <ul>
        <li class="right" style="margin-right: 10px">
          <a href="genindex.html" title="Indeks ogólny"
             accesskey="I">indeks</a></li>
        <li class="right" >
          <a href="Hedging.html" title="14. Hedging"
             accesskey="N">dalej</a> &nbsp; &nbsp;</li>
        <li class="right" >
          <a href="Instrumenty_syntetyczne.html" title="12. Instrumenty syntetyczne"
             accesskey="P">wstecz</a> &nbsp; &nbsp;</li>
  <li><a href="index.html">Analiza Rynków Finansowych</a> &#187;</li>
  
        <li class="nav-item nav-item-this"><a href=""><span class="section-number">13. </span>Zarządzanie ryzykiem</a></li> 
      </ul>
    </div>
  </div>
  
  <div class="content">  

    <div class="document">
      <div class="documentwrapper">
        <div class="bodywrapper">
          <div class="body">
            
  <div class="section" id="zarzadzanie-ryzykiem">
<h1><span class="section-number">13. </span>Zarządzanie ryzykiem<a class="headerlink" href="#zarzadzanie-ryzykiem" title="Stały odnośnik do tego nagłówka">¶</a></h1>
<div class="admonition-motto admonition">
<p class="admonition-title">Motto</p>
<p><em>„Zarządzanie ryzykiem i pasy bezpieczeństwa chronią tylko wtedy gdy są używane”</em></p>
<p>Z dyskusji w przerwie  konferencyjnej</p>
</div>
<p>Omawiając funkcjonowanie rynków finansowych i ich instrumentów zawsze
wspomina się o ryzyku, które to ryzyko jest permanentnie związane z
tymi zagadnieniami. Przyjmijmy definicję ryzyka wg, <a class="reference external" href="https://ekonom.ug.edu.pl/web/download.php?OpenFile=103">Teresy
Kamińskiej:</a>.</p>
<blockquote>
<div><p><em>Ryzyko oznacza możliwość osiągnięcia wartości końcowej kapitału
(inwestycji, instrumentu finansowego) różniącej się od wartości
oczekiwanej. Działanie w warunkach ryzyka, dotyczy podejmowania
decyzji odnośnie do zdarzeń, które mogą wystąpić z określonym
prawdopodobieństwem.</em></p>
</div></blockquote>
<p>Szczegółowe rozważania dotyczące tego czym jest ryzyko i czym jest
niepewność zostały już przedstawione w skrypcie <a class="reference external" href="http://el.us.edu.pl/ekonofizyka/index.php/IRF:Ryzyko_i_zabezpieczenie_przed_ryzykiem_rynkowym">Wybrane Zagadnienia
Analizy Rynków Finansowych</a>.</p>
<p>Myśląc o ryzyku i kontrolowaniu go w jakiś sposób widzimy, ze jego
występowanie jest zjawiskiem szerszym i nie zawęża się do rynków
finansowych i działalności człowieka w tym obszarze.</p>
<p>Każde przedsięwzięcie jest bowiem obarczone ryzykiem. Z doświadczenia
znany tylko przeszłość, obserwujemy teraźniejszość i próbujemy
przewidzieć przyszłość.  Przewidywanie jest związane z wymyślaniem
prawdopodobnych scenariuszy opartych na odkrytych trakcie obserwacji
zasadach i prawach. Nie wszystkie są prawami
deterministycznymi. Często wspomagać się musimy prawdopodobnymi
scenariuszami. Niedoskonałość naszych zmysłów nie pozwala nam patrzeć
„w przód” w czasie tak jak to robimy spogladając w różznych kierunkach w trójwymiarowej, „klasycznej”  przestrzeni. Tą niedoskonałość
rekompensujemy sobie tworzeniem modeli, analizą statystyczną danych
przeszłości, tak, aby znaleźć przesłanki o przyszłości i przewidzieć
ją najlepiej.</p>
<p>Najlepiej, znaczy by przewidzieć, jak będzie. Ten nieco idealny sposób
myślenia jest uproszczeniem i jest bardzo niedoskonały z powodu tego
jakimi danymi dysponujemy.</p>
<div class="admonition attention">
<p class="admonition-title">Uwaga</p>
<p>W tym miejscu  zacytować można Konfucjusza, który to przed wiekami powiedział
<em>„Kto nie umie spoglądać daleko, będzie miał kłopoty blisko”</em></p>
</div>
<p>Tak wiec planując jakiekolwiek działanie w przyszłości (projekt,
kampanie prasową, wojskową, budowanie strategii, etc.) rozpatrujemy
trzy obszary naszej wiedzy i doświadczenia:</p>
<ol class="arabic">
<li><p>Wiemy, to co wiemy.</p>
<p>Tutaj mieszczą się nasze doświadczenia i posiadana wiedza. Nasze
doświadczenia z przeszłości, statystyki, modele etc.</p>
<p>Myśląc omodelu, należy pamiętać, że  tak, jak mapa to nie realny teren to model ma się
tak do rzeczywistości jak mapa do terenu.</p>
</li>
<li><p>Wiemy, czego nie wiemy</p>
<p>W tym obszarze mieszczą się nasze uświadomione ograniczenia. Musimy podjąć działania by zdobyć potrzebne informacje.
Nie wiemy albo nie posiadamy informacji o pewnych danych czy faktach, ale potrafimy zaplanować nasze działania na
wypadek gdyby zdarzyło się to coś o czym akurat  nie wiemy a może mieć wpływ na nasze działania.
Przygotować możemy scenariusz działań na wypadek, gdyby to coś się zdarzyło i jak sobie wyobrażamy mogłoby przebiegać.
W tym obszarze mieszczą się  również ludzkie błędy
oraz odmienne od przewidywanych zachowania ludzkie spowodowane
przykładowo zaistnieniem konfliktu interesów.</p>
</li>
<li><p>Nie wiemy, czego nie wiemy.</p>
<p>Ten obszar jest największą niepewnością. Staramy się by był
najmniejszy, ale zawsze istnieje i powoduje, że przyszłość tylko
potrafimy przybliżać, a jej kształt nigdy nie jest pewny.</p>
</li>
</ol>
<p>Chcąc działać skutecznie i efektywnie planujemy działania na
przyszłość aby najlepiej wykorzystać wszystkie nasze zasoby i
umiejętności. Musimy jednak wziąć pod uwagę i to co może się zdarzyć
na wypadek ryzyka niepowodzenia w pewnych obszarach. Czyli nie tylko
jak będziemy zarządzać naszymi zasobami, aktywami, etc. ale i jak
będziemy zarządzali ryzykiem. Zarządzanie ryzykiem jako stały element
planu działania pojawiło się w latach dziewięćdziesiątych poprzedniego
wieku jako uzupełnienie dotychczasowych standardów planowania. Jak
powiedział Peter Bernstein w swej książce “ Against the Gods”
(Bernstein, Peter L. (1996). Against The Gods: The Remarkable Story of
Risk. New York: John Wiley &amp; Sons. ISBN 0-471-12104-5.  )
<em>„Najbardziej rewolucyjną ideą, która zdefiniowała granice miedzy przeszłościa a teraźniejszością jest zarządzanie ryzykiem „</em></p>
<p>Zarządzanie ryzykiem jest podejmowane, by zredukować lub wyeliminować
skutek wystąpienia pewnych zdarzeń, mogących mieć wpływ (negatywny)
na działalność organizacji.  Często działania zarządzania ryzykiem
koncentrują się na umożliwieniu przetrwania i funkcjonowania
organizacji oraz ograniczenia ryzyka finansowego. Niemniej jednak
zarządzanie ryzykiem ma na celu również ochronę pracowników, klientów
i osoby przypadkowe od skutków takich zdarzeń jak pożar, akty
terroryzmu etc. Zarządzanie ryzykiem zawiera w sobie również ochronę
obiektów, ochronę danych operacyjnych, księgowych oraz wszelkich
zasobów organizacji. W tym zakresie należy również pamiętać o ochronie
przed nadużyciami, kradzieżami itd.</p>
<p>Zarządzanie ryzykiem dotyczy wszystkich aspektów działalności
organizacji i wszelkich ryzyk jakie występują lub mogą
występować. Ryzyk wystąpienia zdarzeń i efektów niepożądanych. Co jest
zdarzeniem i efektem niepożądanym zależy od szerokiego wachlarza
przyczyn i jest definiowane zazwyczaj przez organizacje i zależy od
jej celów, obszaru działania i środowiska. Środowisko naturalne,
oczywiście, też jest brane pod uwagę. A katastrofy takie jak
Czarnobyl, wypływ ropy naftowej do wód morskich są tylko przykładem
tego, że efekt niezamierzony może powodować skutki przekraczające
wąskie, techniczne spojrzeniu na działalność firmy.</p>
<p>W liczbie ryzyk należy też uwzględnić niezamierzone efekty jakie może
przynieść utrata reputacji, zaufania, klientów etc.</p>
<p>Zarządzanie ryzykiem (ZR) w ostatnich latach staje się coraz powszechniej
praktykowanym postępowaniem w firmach, organizacjach a nawet agendach
rządowych nie wspominając o naszym, osobistym, codziennym życiu.</p>
<p>Zakres działania ZR ewoluował w czasie i pojawiały się nowe narzędzia i
techniki zarządzania oraz metody oceny ryzyka. Zarządzanie ryzykiem z
czasem nabierało znaczenia i stawało się znaczącą częścią działań
organizacji i firm. Osoby odpowiedzialne za tą działalność zaczęły być
coraz bardziej znaczące w hierarchii organizacji i coraz większa ilość
członków tych organizacji zaczęła brać czynny udział w zarządzaniu
ryzykiem. Specjaliści z tej dziedziny stają się coraz bardziej
poszukiwani. Dziedzina, która nie istniała przed rokiem 1990 zaczyna
zajmować znaczącą pozycję w strukturach współczesnych
organizacji. Znaczenie zarządzania ryzykiem wzrasta.</p>
<p>Pojawiają się regulacje prawne stawiające wymogi zarządzaniu ryzykiem
i regulujące odpowiedzialność za kontrolę ryzyka w
organizacjach. Coraz większe znaczenie mają zasady corporate
governance i znaczenie konfliktu interesów jest coraz bardziej
uświadamiane. Wydarzenia 11 września 2001roku i kryzysy finansowe 2008
roku wyzwoliły niezwykle szybkie działania w kierunku polepszania
zarządzania ryzykiem. Globalny kryzys finansowy spowodował znaczące i
trwające do dziś zmiany zarządzania ryzykiem w instytucjach
finansowych.  Inicjatywy regulacji prawnych mające na celu zwiększenie
transparentności i stabilności systemu finansowego pojawiają się w
znaczących gospodarkach świata. Należą do nich amerykańskie regulacje
autorstwa Dodda -Franka, europejskie EMIR (European Market
Infrastructure Regulation) i ogólnoświatowa regulacja
Basel III. Głównym celem tych i podobnych im regulacji jest zmiana
wymogów prawnych dla zarządzania ryzykiem, wymogów kapitałowych,
płynności, używania instrumentów pochodnych i transakcji z użyciem
środków własnych i transakcji z klientami. Unia Europejska
centralizuje nadzór nad bankami pod skrzydłami Europejskiego Banku
Centralnego. W tym samym czasie instytucje finansowe doskonalą swe
programy zarządzania ryzykiem poprzez poprawę ładu korporacyjnego oraz
poprawę modeli oceny ryzyka, stress testingu, systemów informacyjnych
zarządzania ryzykiem.</p>
<div class="section" id="narzedzia-uzywane-w-zarzadzaniu-ryzykiem-finansowym-rys-historyczny">
<h2><span class="section-number">13.1. </span>Narzędzia używane w zarządzaniu ryzykiem (finansowym)- rys historyczny<a class="headerlink" href="#narzedzia-uzywane-w-zarzadzaniu-ryzykiem-finansowym-rys-historyczny" title="Stały odnośnik do tego nagłówka">¶</a></h2>
<p>Od chwili pojawienia się idei zarządzania ryzykiem,
zarządzanie to poszukiwało najefektywniejszych narzędzi do oceny
ryzyka. Zanim zostaną one omówione należy podkreślić, że najlepszym
narzędziem jest, było i będzie- zdrowy rozsadek i dobra znajomość i
rozumienie tego co się robi. Te cechy są niezmienne i podstawowe mimo
technicznej ewolucji narzędzi i ich technicznej złożoności.  Należy
pamiętać, że zarządzanie (a szczególnie zarządzanie finansowe) to nie
wyszukana matematyka ale konkretne działania na pieniądzach będących
oszczędnościami i nadzieją na przyszłość ludzi.  Wiec dobrze jest
wiedzieć co się robi i przewidywać jakie mogą być skutki naszych
działań.  Niewątpliwie z wielu aspektów działalności ludzkiej
działalność finansowa wytworzyła znaczące narzędzia do zarządzania
ryzykiem.</p>
<p>Około roku 1938 pojawiła się idea duration jako sposobu
porównywania instrumentów dłużnych (obligacji).  Bardzo trudno jest
porównywać różne obligacje bo mimo, że posiadają często szereg
podobnych parametrów je opisujących, jednak różnią się w relacji do
ryzyka. Jak będzie wykazane w rozdiale dotyczącym obligacji, duration pozwalała
na porównanie ryzyka obligacji łącząc niejako sobie stopy
procentowe, okres czasu do zapadalności itd.</p>
<p>Markowitz na początku
lat pięćdziesiątych XX wieku w swej pracy doktorskiej zaproponował
rewolucyjne podejście do ryzyka. Nie wchodząc w zawiłe rozważania o
sensie i istocie ryzyka powiedział, ze dla niego ryzyko będzie
charakteryzowane przez wariancje ceny aktywa. Lata sześćdziesiąte to
rozwinięcie analiz zarządzania portfelem i pojawienie się bety jako
miary ryzyka instrumentu czy też portfela.</p>
<p>Próby opisu zachowania
rynków i przewidywania ich zachowania, skutkowały poszukiwaniem
związków rożnych czynników i ich wpływu na to co dzieje się na
rynku. Pojawiają się modele wielofaktorowe.</p>
<p>Lata siedemdziesiąte to
stosowanie coraz bardziej wyrafinowanych metod obliczeniowych opartych
na doświadczeniach fizyków a stosowanych w finansach. Zastosowanie
metodologii drzew binarnych, rozważania opartych na stosowaniu metody
ruchów Browna z dryftem spowodowały powstanie ciekawych sposobów
wyceny zachowania się rynków i wyceny opcji.  Wzory Blacka, Scholesa
pozwoliły na nieco inne spojrzenia na ryzyko i jego pomiar.</p>
<p>Analiza cen opcji i ich czułości na parametry rynku (greki) pozwoliły na lepszą
ocenę ryzyka i zmienności parametrów rynku i cen.  Lata osiemdziesiąte
to idea zwrotu na kapitale modyfikowanego ryzykiem. Można porównywać
rożne instrumenty o różnym ryzyku i ich wpływ na wynik końcowy
instytucji.  W zakresie zarządzania aktywami i pasywami pojawiają się
limity na ekspozycje duration, oraz limity na „ greki”.</p>
<p>Lata
dziewięćdziesiąte to bardzo szybki rozwój narzędzi, pojawia się idea
testów w warunkach ekstremalnych, stress test a następnie Value at
Risk, zmodyfikowana i rozwinięta jako Risk Metrics, z czasem dotycząca
też ryzyka kredytowego.</p>
<p>Koniec wieku to połączenie ryzyka kredytowego z
rynkowym (rynki finansowe) oraz z ryzykiem operacyjnym.</p>
<p>Od początku
wieku XXI proces zarządzania ryzykiem dotyczy wszelkich obszarów
działania organizacji i zarządzania ryzykami występującymi w tych
obszarach.</p>
<p>W działaniach organizacji należy
zidentyfikować wszelkie możliwe, występujące ryzyka. Identyfikacja
ryzyk to ważny element zarządzania ryzkiem. Jest to proces, który
zaczyna się na początkowym etapie tworzenia planu postępowania w
obliczu ryzyka. Ta lista ryzyk jest ciągle analizowana
monitorowana i aktualizowana.  W skład ryzyk wchodzą ryzyka
działalności ogólne takie jak ryzyka wypadków w miejscu pracy, ryzyko
pożaru, powodzi, zalania, i innych klęsk naturalnych.  Należy wziąć
pod uwagę również wszelkie ryzyka prawne, kradzieże defraudacje,
oszustwa, oskarżenia o żądanie zadośćuczynienia w przypadku oskarżeń o
mobbing, napastowanie seksualne i możliwość roszczeń w
przypadku błędnego czy niewłaściwego wykonania pracy, usługi etc.
Ryzyka również wiążą się z działalnością zawodową, zjawiskami na
rynkach finansowych, niepowodzeniami projektów,
oraz bezpieczeństwem bazy danych i systemów komputerowych. Zarządzanie ryzykiem nie ogranicza sie do ryzyka finansowego.</p>
</div>
<div class="section" id="czym-jest-zarzadzanie-ryzykiem">
<h2><span class="section-number">13.2. </span>Czym jest zarządzanie ryzykiem?<a class="headerlink" href="#czym-jest-zarzadzanie-ryzykiem" title="Stały odnośnik do tego nagłówka">¶</a></h2>
<p>Zarządzanie Ryzykiem jest to oparta na logice
metoda systematycznej identyfikacji, analizowania, zapobiegania i
monitorowania ryzyk wiążących się z każdą działalnością czy
procesem. Zarządzanie ryzykiem jest sposobem, który umożliwia
menedżerom najlepsze wykorzystanie środków jakie mają do
dyspozycji. Zarządzanie ryzykiem jest obecnie nierozerwalna częścią
planowania każdej działalności. Zarządzanie Ryzykiem jest to istotna
składowa zarządzania każdej organizacji bez względu na obszar
działania lub pełnioną funkcję. Zarządzanie ryzykiem to proces
łagodzenie skutków lub eliminowania pewnych ryzyk w różnych obszarach
działania organizacji tak by ich wpływ negatywny na wynik działania
organizacji był najmniejszy.  Różne strategie są wdrażane by zarządzać
ryzykiem w zależności od rodzaju działalności organizacji i jej celów.
W przypadku zarządzania ryzykiem finansowym polega to na ocenie czy
ryzyko brane w działalności jest właściwe (nie można liczyć na nagrodę
zysku jeśli nie podejmie się ryzyka). Zazwyczaj polega to na
wprowadzeniu zasad jak organizacja podejmuje decyzje finansowe i
określenie co to jest właściwe ryzyko.</p>
</div>
<div class="section" id="zarzadzanie-ryzykiem-finansowym">
<h2><span class="section-number">13.3. </span>Zarządzanie ryzykiem finansowym<a class="headerlink" href="#zarzadzanie-ryzykiem-finansowym" title="Stały odnośnik do tego nagłówka">¶</a></h2>
<p>Organizacja podejmując decyzje finansowe, zazwyczaj podejmuje pewne
ryzyko związane z tymi działaniami, szczególnie jeśli dotyczą one
inwestycji.  Zarządzanie ryzykiem finansowym to zbiór zasad który to
zbiór, pozwala organizacji optymalizować sposób brania na siebie
ryzyka finansowego.  Ten zbiór zasad zawiera również sposób w jaki
organizacja monitoruje działania obarczone ryzykiem i jak proces
zarządzania jest wdrażany i jak jest monitorowany. W instytucjach
finansowych zarządzanie ryzykiem podlega bezpośrednio pod Zarząd,
który to prawnie odpowiada za zarządzanie ryzykiem, podobnie jak Rada
Nadzorcza. Wymienione organy ustalają i monitorują jak decyzje
finansowe zapadają w spółce.</p>
</div>
<div class="section" id="natura-ryzyka-na-rynkach-finansowych">
<h2><span class="section-number">13.4. </span>Natura ryzyka na rynkach finansowych<a class="headerlink" href="#natura-ryzyka-na-rynkach-finansowych" title="Stały odnośnik do tego nagłówka">¶</a></h2>
<p>Ryzyko operacji na rynkach finansowych ma wiele postaci i wiele źródeł pochodzenia.</p>
<p>Literatura fachowa podaje wiele ich klasyfikacji. Przykładowo zaproponowana przez Bank Rozrachunków Międzynarodowych (Bank for International Settlements - <a class="reference external" href="http://www.bis.org">BIS</a> definicja ryzyka wiąże je z  podejmowaniem decyzji finansowych, dotyczących sposobów finansowania działalności instytucji finansowej. BIS zaproponował wyodrębnienie pięciu podstawowych pod kategorii ryzyka finansowego:</p>
<blockquote>
<div><ul class="simple">
<li><p><strong>Ryzyko kredytowe</strong> - rozumiane jako ewentualność, że Klient, druga
strona transakcji może nie wywiązać się z warunków umowy.</p></li>
<li><p><strong>Ryzyko rynkowe</strong> - wiąże się z możliwością zmiany cen instrumentów
na rynkach finansowych co w konsekwencji prowadzi do zmiany wyniku
finasowego transakcji</p></li>
<li><p><strong>Ryzyko płynności</strong> - a właściwie jej utraty. Ryzyko to może dotyczyć
instrumentu lub strony transakcji.  Ryzyko braku płynności
instrumentu występuje jeśli warunki rynkowe uniemożliwiają
dokonanie transakcji kupna/sprzedaży danego instrumentu (np. mała
aktywność w tym segmencie rynku, brak notowań), Ryzyko braku
płynności strony transakcji (instytucji) występuje jeśli dana
instytucja nie posiada w danym momencie środków płynnych na
wywiązanie się z warunków umowy.</p></li>
<li><p><strong>Ryzyko prawne</strong> - to ryzyko poniesienia straty z powodu niewłaściwej
dokumentacji, złych zapisów w umowach, konfliktu interpretacji
prawnych czy systemów prawnych.</p></li>
</ul>
</div></blockquote>
<p>Źródło definicji (Bank for International Settlement) jest wiodącym
źródłem dla zasad zarządzania ryzykiem obowiązujących banki. Banki
operują głównie kapitałem klientów wiec szczególna ostrożność
prowadzenia operacji jest wymagana.  Bezpieczeństwo systemu bankowego
i jego operacji zostało omówione w rozdziale „Bezpieczeństwo systemu
finansowego- Wprowadzenie do funkcjonowania rynków
finansowych”. Zarządzanie ryzykiem banki opierają na zasadach Nowej
Umowy Kapitałowej (Basel II i III). W kształtowaniu zarządzania
ryzykiem Bank BIS odgrywa wiodąca rolę.</p>
<p>Inwestor w swych operacjach na rynkach finansowych spotkać się może z
ryzykami powodującymi inne od zamierzonego efektami prowadzonych
operacji inwestowania. Biorąc pod uwagę instrumenty finansowe to
wiążące się z nimi ryzyk można pogrupować:</p>
<blockquote>
<div><ul class="simple">
<li><p><strong>Ryzyka związane ze zmiennością na rynkach finansowych</strong></p>
<ul>
<li><p><strong>Ryzyko stopy procentowej</strong> - dotyczy inwestycji w instrumenty
dłużne. Jeśli na rynku finansowym zmieniają się stopy procentowe,
to taka zmiana powoduje zmiany dochodu z posiadanych
instrumentów.  Inne dochody powodują inna wycenę wartości
instrumentów. Wzrost stopy procentowej powoduje spadek ceny
instrumentu dłużnego, a spadek stopy procentowej wzrost ceny
instrumentu.</p></li>
<li><p><strong>Ryzyko zmiany kursów walut</strong> - występuje, gdy instrument
finansowy, jest denominowany w innej walucie niż waluta
rozliczania instrumentu. Zmiany kursu walutowego powodują to, że
stopy zwrotu wyrażone w dwóch różnych walutach nie są takie same.</p></li>
<li><p><strong>Ryzyko inflacji</strong> - występuje wtedy, gdy inflacja zmienia siłę nabywczą dochodu z inwestycji.</p></li>
<li><p><strong>Ryzyko rynku</strong> - to ryzyko zmiany ceny na rynkach
finansowych. Ceny na rynkach finansowych zmieniają sie pod
wpływem wielu czynników zarówno fundamentalnych (czynniki
gospodarcze) jak i emocji uczestników rynku.</p></li>
<li><p><strong>Ryzyko braku płynności instrumentu</strong> - występuje w przypadku
instrumentów finansowych handlowanych rynku o niewielkiej
aktywności uczestników. A na takich rynkach instrumenty
stosunkowo trudno jest sprzedać po godziwej cenie.</p></li>
</ul>
</li>
<li><p><strong>Ryzyka  wiążące się z zachowaniem drugiej strony transakcji</strong></p>
<ul>
<li><p><strong>Ryzyko niedotrzymania warunków emisji instrumentu (default
risk)</strong> - występuje wtedy, gdy emitent instrumentu finansowego
nie może dotrzymać warunków umowy emisji. Przykładowo - nie
wypłaca odsetek(instrument dłużny)w terminie, wcale etc.</p></li>
<li><p><strong>Ryzyko zarządzania</strong> - wynika błędów w zarządzania spółką
emitującą papiery wartościowe mających wpływ na uzyskiwane przez
nią wyniki finansowe, co w rezultacie przekłada się na wartość
instrumentu finansowego. Skrajną formą tego ryzyka jest ryzyko
bankructwa emitenta.</p></li>
<li><p><strong>Ryzyko finansowe</strong> - występuje jeśli skutkiem błędów w
zarządzaniu lub zmiany otoczenia rynkowego spółki, jej
lewarowanie zobowiązaniami powoduje straty w wyniku finansowym</p></li>
<li><p><strong>Ryzyko braku płynności emitenta</strong> - wiąże się z wystąpieniem
braku możliwości do wypełnienia zobowiązań finansowych emitenta w
terminie.</p></li>
<li><dl class="simple">
<dt><strong>Ryzyko biznesu</strong> - nazywane ryzykiem operacyjnym, wynika ze</dt><dd><p>zmienności dochodów uzyskiwanych przez emitenta instrumentu
finansowego skutkiem zmiany otoczenia rynkowego emitenta lub
błędów w zarządzaniu.</p>
</dd>
</dl>
</li>
</ul>
</li>
<li><p><strong>Ryzyka otoczenia rynków</strong></p>
<ul>
<li><p><strong>Ryzyko polityczne</strong> - występuje wtedy, gdy rząd, parlament lub
inne władze uchwalają regulacje prawne lub podejmują decyzje
wpływające na sytuacje inwestorów, lub emitentów
(np. decyzje dotyczące opodatkowania). Ryzyko polityczne
może występować w skali ponad państwowej (konflikty polityczne,
wojny).</p></li>
</ul>
</li>
</ul>
</div></blockquote>
</div>
<div class="section" id="skladowe-procesu-zarzadzania-ryzykiem">
<h2><span class="section-number">13.5. </span>Składowe procesu zarządzania ryzykiem<a class="headerlink" href="#skladowe-procesu-zarzadzania-ryzykiem" title="Stały odnośnik do tego nagłówka">¶</a></h2>
<p>Proces zarządzania ryzykiem składa się z:</p>
<ul class="simple">
<li><p>Określenia i zrozumienia <strong>celów</strong> organizacji.</p></li>
<li><p><strong>Identyfikacji</strong> ryzyk</p></li>
<li><p><strong>Zmierzenia</strong>  ryzyk</p></li>
<li><p>Ocenienia <strong>efektów</strong> (wpływów) ryzyk</p></li>
<li><p>Wybrania i sprawdzenia właściwych <strong>narzędzi</strong> do zarządzania ryzykami.</p></li>
<li><p><strong>Wyboru</strong> właściwego podejścia do zarządzania ryzykami.</p></li>
<li><p><strong>Wdrożenia i monitorowania</strong>  programu działania</p></li>
</ul>
<p>Istnieje wiele standardów zarządzania ryzykiem przykładowo: <a class="reference external" href="http://www.iso.org/iso/home/standards/iso31000.htm">International Organization for Standardization ISO 31000</a>, <a class="reference external" href="http://www.prmia.pl">PRIMIA</a>, <a class="reference external" href="http://www.coso.org/documents/COSO_ERM_ExecutiveSummary_Polish.pdf">CoSco</a>, <a class="reference external" href="http://www.ferm.org">AIRMIC</a>, <a class="reference external" href="http://www.ferma.eu/wp-content/uploads/2011/11/a-risk-management-standard-polish-version.pdf">FERMA</a>, <a class="reference external" href="http://www.hm-treasury.gov.uk">Pomarańczowa księga</a>.</p>
<p>Zastosowanie któregoś ze standardów pomaga zrozumieć sens zarządzania
i jego techniki oraz pozwala na bycie kompatybilnym do innych
instytucji co niewątpliwie polepsza możliwości współpracy.</p>
<p>Proces wdrażania Zarządzania Ryzykiem (ZR) zaczyna się od zrozumienia
celów organizacji, sposobów działania i osiągania celów. W trakcie
tego etapu należy analizować, co może nie pozwolić na pełne i efektywne
osiąganie celów. Te okoliczności to ryzyka. Wiele z nich to ryzyka
strategiczne.</p>
<p>Analizując takie ryzyka należy ustalić strony uczestniczące w takim
splocie wydarzeń (Interesariuszy), ustalić kogo dotyczą lub mogą
dotyczyć oraz komu szkodzić. Warto w tym miejscu omówić i zanalizować
poprzednie przypadki i ewentualne nowe istniejące już scenariusze
działań z przeszłości i ich zalecenia na przyszłość. Bardzo często w
strategiach pojawia się wzrost jako element strategii. Należy
pamiętać, że wzrost jest bardzo ważnym elementem strategii, ale on
jest też elementem ryzyka. Wzrost to nie zawsze znaczy duże ryzyko ale
duże straty prawie zawsze następują po szybkim wzroście.</p>
<p>Ryzyka w obszarze działania organizacji wynikają z:</p>
<ul class="simple">
<li><p>Otoczenia rynkowego</p></li>
<li><p>Cykli gospodarczych</p></li>
<li><p>Cykli sektorowych</p></li>
<li><p>Tendencji w branży</p></li>
<li><p>Zmian technologicznych</p></li>
<li><p>Przyjętej strategii opartej na sformułowanej wcześniej wizji.</p></li>
</ul>
<p>Powyższa analiza  czynników prowadzona pod kątem ryzyka nie osiągnięcia celów instytucji w naturalny sposób  ogarnie  kolejne obszary, w których występujące ryzyko może mieć negatywny wpływ  na osiągniecie celów organizacji. Te obszary to obszary ryzyka  niejako pierwotnego czyli  obszar ryzyka rynkowego, ryzyka  kredytowego i ryzyka operacyjnego.</p>
<p><strong>Ryzyko  operacyjne</strong> - to  zagrożenie możliwości  osiągnięcia zamierzonych celów w wyniku błędów funkcjonowania, usterek systemów informacyjnych, błędów pracowników, niewłaściwej kontroli wewnętrznej instytucji finansowej. Albo inaczej cytując definicje z dokumentu S&amp;P 2005 “Insurance Criteria” : Ryzyko operacyjne  zawiera ryzyka  <em>„dystrybucji, procesu  i czynnika ludzkiego, defraudacji oraz kontroli wewnętrznej, outsourcingu, uszczerbku na reputacji, technologii informatycznej, niewłaściwego zarządzania  zasobami ludzkimi, regulacji oraz niedotrzymania warunków usług lub produktów (compliance), zarządzania zmianą, oraz ryzyka zagrożenia kontynuowania działalności.”</em></p>
<p>W obszarze tego ryzyka należy pamiętać o analizie możliwości  wystąpienia  konfliktu interesów. Istnienie takich konfliktów ma zazwyczaj brzemienne skutki bo w większości przypadków zawodzi człowiek.</p>
<p>Mając  zidentyfikowane ryzyka należy je oszacować ryzyka i ich ewentualne skutki.</p>
<p>Innymi słowy należy określić czy zdarzenie może wystąpić? (Prawdopodobieństwo lub częstotliwość występowania) a następnie, jaki będzie efekt, koszty lub konsekwencje wystąpienia takiego zdarzenia.  (Gospodarcze, polityczne, społeczne). Ta ocena ma na celu  uświadomienie istnienia ryzyka i uporządkowanie ryzyk pod kątem priorytetów zarządzania firmą, kategorii ryzyk i nadanie im wagi,  biorąc pod uwagę  prawdopodobieństwo i wielkość możliwych kosztów albo konsekwencji.  Ryzyka  nie da się wyeliminować zupełnie, więc należy ustalić poziom akceptowalnego ryzyka.</p>
<p>Porównanie ryzyk to uporządkowanie ich pod kątem prawdopodobieństwa i skutku. Np. Na dwuwymiarowym wykresie  prawdopodobieństwo i skutek.</p>
<div class="figure align-center" id="id1" style="width: 340px">
<a class="reference internal image-reference" href="_images/ryz.png"><img alt="_images/ryz.png" src="_images/ryz.png" style="height: 230px;" /></a>
<p class="caption"><span class="caption-text">Prawdopodobieństwo
Priorytety:
Czerwony- wysoki
Żółty- średni
Zielony - niski</span><a class="headerlink" href="#id1" title="Stały odnośnik do tego obrazu">¶</a></p>
</div>
<p>Przy pomiarze ryzyka  wykorzystuje sie zazwyczaj  miary zmienności (volatility).  W przypadku instrumentów czy portfeli instrumentów stosuje się   zazwyczaj Value at Risk.</p>
<p>Mając ustalone ryzyka należy sporządzić plan przeciwdziałanie każdemu zidentyfikowanemu ryzyku, biorąc pod uwagę dostępne środki - techniczne, finansowe, zasoby ludzkie etc.  Porównanie ryzyk i ustalenie priorytetów (strategiczne, operacyjne) pod kątem ich skutków  ustala się tak, że dla każdego ryzyka ocenić należy prawdopodobieństwo danego skutku Pi,  ocenić kwotowo  straty związane z danym skutkiem wystąpienia ryzyka Si i mnożąc Pi x Si  otrzymuje się kwotę wystawioną na ryzyko niechcianego skutku.  Otrzymywana kwota jest porównywana w przypadku różnych działań  mających na celu łagodzenie skutków ryzyka (analiza scenariuszy) i kolejny krok to wyliczenie  dźwigni ryzyka  czyli (kwoty skutku przed  obniżeniem ryzyka - kwota skutku po obniżeniu ryzyka ) / (koszty obniżenia ryzyka ).</p>
<p>Ochrona przed ryzykiem  wiąże się z kosztami a zdrowy rozsądek  obowiązuje  zawsze, więc ekonomizacja działań jest wręcz intuicyjnym ale ważnym zabiegiem. Ustalenie priorytetu i kosztów przeciwdziałania  pozwala świadomie ocenić poziom akceptowalnego ryzyka.</p>
</div>
<div class="section" id="kontrolowanie-ryzyka">
<h2><span class="section-number">13.6. </span>Kontrolowanie ryzyka<a class="headerlink" href="#kontrolowanie-ryzyka" title="Stały odnośnik do tego nagłówka">¶</a></h2>
<p>Zarządzanie  ryzykiem jest procesem, procesem ciągłym a nie działaniem akcyjnym. Nieustający proces identyfikacji ryzyk, ich źródeł oraz skutków, wtraz z ciągłym procesem ich analizy jest podstawą zarządzania ryzykiem i ciągłej kontroli uzyskiwanych efektów.  Polega to na tym, że kierując się na obniżanie ryzyka, planuje  się działania na wypadek wszelkich możliwości a następnie monitoruje się proces  i prowadzi się  ciągłą ocenę i wycenę ryzyka. Wyniki pomiarów ryzyka i identyfikacja  jest podstawą do wdrażania  przygotowanych procedur postępowania  oraz ich analiza i  ciągłe ich poprawianie i ulepszanie. Ciągłość tego procesu jest niezmiernie ważna. Ważną częścią tego procesu jest kontrola wewnętrzna i sprawdzanie czy  procedury i zasady postępowania przewidziane w zarządzaniu ryzykiem są przestrzegane i czy funkcjonują w praktyce i czy funkcjonują dobrze.  Kontrola wewnętrzna nie jest ćwiczeniem akademickim, o którym można przeczytać w podręczniku a następnie zapomnieć. Wprost przeciwnie w instytucji finansowej kontrola wewnętrzna jest tym czynnikiem, który pozwala tej instytucji utrzymać wysoki poziom efektywności systemu. Żadna działalność nie  może na dłuższa metę funkcjonować efektywnie bez skutecznego systemu kontroli wewnętrznej.</p>
<div class="section" id="postepowanie-ze-zidentyfikowanym-ryzykiem">
<h3><span class="section-number">13.6.1. </span>Postępowanie ze zidentyfikowanym ryzykiem<a class="headerlink" href="#postepowanie-ze-zidentyfikowanym-ryzykiem" title="Stały odnośnik do tego nagłówka">¶</a></h3>
<p>Jeśli  ryzyka zostają zidentyfikowane i pomierzone (porównane) należy zastanowić się nad  tym co można  uczynić aby  im zapobiec albo zmniejszyć ich negatywne skutki.</p>
<p>Celem  myślenia jest  obniżenie ryzyka  wszędzie tam gdzie jest to możliwe i wskazane.</p>
<p>Obniżyć ryzyko można  próbując go uniknąć. Podjęte działanie w takim przypadku to  modyfikacja  założeń  działania.  Inną ewentualnością jest transfer ryzyka. Transfer  polega na przeniesieniu niejako skutków tego ryzyka do innego systemu, poza organizacje, której ryzykiem zarządzamy. Przykładem takiego działania  jest ubezpieczenie się od ryzyka u ubezpieczyciela  wykupując polisę pokrywającą straty wynikłe w skutku  zaistnienia ryzyka.  Chętnych do brania ryzyka jest na rynku więcej  i wiele firm na kupowaniu ryzyka oparło swój sposób na  funkcjonowanie. Rynek instrumentów pochodnych to możliwość  transferu ryzyka. Dzięki takim rynkom i  firmom na nich działających,  możliwy jest hedging czyli  zabezpieczanie się przed ryzykiem zmiany ceny.</p>
<p>Obniżanie ewentualnych negatywnych skutków ryzyka  daje proces zwany  łagodzeniem (mitygacją) skutków ryzyka. Łagodzenie to działania wyprzedzające umożliwiające  zmniejszenie prawdopodobieństwa  wystąpienia ryzyka albo minimalizacje jego skutków.  Transakcje hedgingowe  mają podobne działanie. Jednak  zawierając takie transakcje  należy pamiętać, że wymagają one  dodatkowej troski. Zawarte dzisiaj  łagodzą skutki ryzyk z dzisiejszego punktu widzenia ale należy pamiętać zabezpieczeniu skutków  rozkładu prawdopodobieństwa wartości przyszłej (np. grube ogony).</p>
<p>Istnieją ryzyka, których nie można obniżyć  ani uniknąć. Na wypadek ich wystąpienia należy przygotować plan i procedury postępowania. Przygotowanie  planów i procedur postępowania to nie  niepotrzebna  biurokracja. Działania te  skutecznie zastosowane  redukują atmosferę kryzysową, obniżają  prawdopodobieństwo popełniania błędów w stresie  kryzysu. Minimalizują czas kontrreakcji co może mieć kluczowe znaczenie nie tylko dla firmy ale i dla ludzi znajdujących się w takiej sytuacji.</p>
<p>Posiadanie gotowych procedur „na wypadek”  pozwala  kierownictwu  kierować procesem  funkcjonowania firmy efektywnie a nie zajmować się  „gaszeniem pożarów” kolejnych  problemów.</p>
<p>Oczywiście  procedury awaryjne i postępowania w sytuacjach kryzysowych wymagają  nie tylko opracowania  i przygotowania  ale i  wdrożenia, praktycznego szkolenia  i  … wspominanej, kontroli wewnętrznej czy  działają dobrze.</p>
<div class="admonition-cwiczenia-pozarowe admonition">
<p class="admonition-title">Ćwiczenia pożarowe</p>
<p>Osobom które czytają teraz ten tekst z powątpiewaniem polecamy
wykonanie następującego eksperymentu.  Do przeprowadzenia tego
eksperymentu potrzebny będzie stoper albo inne urządzenie do
pomiaru czasu. Proszę na wstępie odpowiedzieć na pytanie: Kiedy
ostatni raz braliście udział w ćwiczeniach działań na wypadek
pożaru w instytucji, miejscu, w której akurat przebywacie?</p>
<p>Spodziewamy się uśmiechu i chyba znamy odpowiedź.</p>
<p>A teraz włączcie stoper.  Właśnie usłyszeliście sygnał
ostrzegający, że wybuchł pożar. Co zrobicie najpierw? Którędy, jaką
drogą opuścicie pomieszczenie? Zróbcie to. Ile czasu Wam to
zabrało? Czy były po drodze miejsca gdzie mogliście spotkać innych
uciekających, których zachowanie mogłoby utrudnić Wam ucieczkę?
Schody, Windy.?? W którą stronę należało uciekać? W górę czy w dół?
Gdzie założyliście wybuch pożaru ? A co gdy właśnie jest
zlokalizowany na drodze Waszej ucieczki?</p>
<p>Dobrze, uratowaliście się. Ile czasu wam to zabrało? Czy można szybciej?</p>
<p>A czy pomyśleliście o innych?? A o kim? Co mogliście zrobić dla
nich? Może wiążą Was z nimi jakieś zobowiązania? A co zrobiliście
dla zabezpieczenia przyszłości instytucji w której się znajdujecie
(przyszłego jej funkcjonowania)?  Czy coś i co należało wyłączyć?
Co z danymi? Wynikami badań? Ile czasu to zabiera?</p>
<p>Robicie to w spokoju i bez stresu, a co będzie  jak wybuchnie panika?  Co wskazuje  czasomierz?
Powtórzcie  po pewnym czasie  przemyślony już zestaw czynności. Ile czasu Wam to teraz zabrało?</p>
<p>Takie ćwiczenie jest pomocne by zrozumieć znaczenie procedur i ich
wyszkolenia.  Pożar dość łatwo sobie wyobrazić natomiast inne
zdarzenia (np. zamieszanie na rynku finansowym i to z jakimi
reakcjami mamy wtedy do czynienie) raczej trudno sobie tak na
poczekaniu wymyślić.</p>
</div>
<p>Zarządzanie ryzykiem to proces i to proces ciągły.  Dokumentuj
zarządzanie ryzykiem i zapisz przyczyny stojące za wybranymi ryzykami
i jakie sposoby przeciwdziałania im wybrano i zastosowano. Co i kto
zrobił. Taka dokumentacja jest bardzo cenna. To na jej podstawie można
później ocenić czy plany i procedury są efektywne, co zawiodło? Co
było właściwym zachowaniem. Co poprawić.?</p>
<p>Ustal i zapisz kto za co odpowiada. Monitoruj i oceniaj proces
zarządzania ciągle. Błędów nie robią tylko Ci, którzy nic nie robią
albo ich ograniczenia mentalne uniemożliwiają im zauważenie robienia
błędów.  Próby ukrycia popełnionych błędów to oznaka konfliktu
interesów. „Ja” jestem przecież dobrym pracownikiem, musze ukryć błąd
bo nie będę uważany za dobrego, bez względu na to ile to będzie
kosztować organizacje. Czynnik ludzki w zarząadzaniu ryzykiem jest ważny. Natura ludzka pcha ludzi często nieświadomie ku ryzyku.</p>
</div>
<div class="section" id="monitorowanie-i-ciagla-weryfikacja-procesu-zarzadzania-ryzykiem">
<h3><span class="section-number">13.6.2. </span>Monitorowanie i ciągła weryfikacja  procesu zarządzania ryzykiem<a class="headerlink" href="#monitorowanie-i-ciagla-weryfikacja-procesu-zarzadzania-ryzykiem" title="Stały odnośnik do tego nagłówka">¶</a></h3>
<p>Zmieniające się otoczenie weryfikuje przyjętą strategie zarządzania
ryzykiem.  Zmienność wymusza okresowy przegląd sytuacji i ponowne
analizowanie sytuacji. Okresowe przeglądy sytuacji ryzyka pozwalają na
wychwycenia i ocenę zmian prawdopodobieństwa wystąpienia ryzyk oraz
ewentualnych zmian ich skutków. Monitoring i ciągła analiza pozwala na
wprowadzenie zmian w zaplanowanych działaniach unikania/łagodzenia
ryzyka. Jest koniecznym by sprawdzać czy przyjęte zabezpieczenia nadal
są właściwymi i czy koszt ich stosowania jest nadal
usprawiedliwiony. Ponowny przegląd jest robiony jako powtarzająca się
procedura w równych odstępach czasu jeśli zmiany w otoczenie nie są
zmianami gwałtownymi. W przypadku tych drugich każde wystąpienie dużej
zmiany powoduje konieczność kolejnego przeglądu. Periodyczne przeglądy
pozwalają na identyfikacje nowych zagrożeń nie występujących w czasie
poprzedniego przeglądu i aktualizacji.  Każdy pracownik na swoim
stanowisku informuje o dostrzeżonym przez siebie ryzyku
przełożonych. Ci z kolei powinni spowodować by informacja ta dotarła
do osób odpowiedzialnych za zarządzanie ryzykiem.</p>
<p>Jeśli w czasie monitorowania zauważone zostają ryzyka, które mogą
spowodować kłopoty dla klientów, firma powinna o tym poinformować
swoich klientów.  Powodem takiego działania jest słowo- ” swoich”. Na
rynku każdy działa na własny ryzyko i swoją odpowiedzialność.  Ale
zawsze, jeśli klient nie do końca rozumie wyrafinowane transakcje
finansowe jakie za pomocą „ swojej” instytucji zawiera a które doprowadzą do strat,w każdym
przypadku (przykład - opcje sprzedawana polskim firmom w 2008 roku,
Orange County, itd.) klient w przypadku strat będzie na drodze sądowej
starał się dochodzić zadośćuczynienie od „ swojej” instytucji
finansowe.  Bez względu na to czy klient ma racje albo inaczej czy
racje jego uzna sąd, reputacja „Waszej” instytucji jest narażona na
ryzyko utraty lub uszczerbku.</p>
</div>
<div class="section" id="skutecznosc-zarzadzania-ryzykiem">
<h3><span class="section-number">13.6.3. </span>Skuteczność zarządzania ryzykiem<a class="headerlink" href="#skutecznosc-zarzadzania-ryzykiem" title="Stały odnośnik do tego nagłówka">¶</a></h3>
<p>Stworzenie systemu skutecznego w zarządzaniu ryzykiem nie polega
jedynie na przygotowaniu procedur i formalnego wpisania go w system
zarządzania instytucją. Zarządzanie ryzykiem to proces złożony,
opierający się na szerokim i powszechnym zrozumienie sensu operacji i
instrumentów których się używa i oferuje klientom.  Wymaga szkoleń
wstępnych i przygotowania odpowiedniej kultury wewnątrz
organizacji. Ta kultura i to że proces ten działa jest podstawą by nie
został tylko zbiorem nudnych zapisów procedur, których nikt nie czyta
ani nie stosuje. Jest podstawą jego efektywnego działania.  Każdy
pracownik powinien czuć, że uczestniczy w czymś co jest ważne dla
firmy i widzieć, ze rzeczywiście tak jest. Kluczowym dla skuteczności
tego procesu jest osobiste zaangażowanie  Zarządu w ten
proces. Wiele regulacji prawnych w wielu krajach nakłada na Zarząd
(instytucji finansowych) obowiązek i odpowiedzialność za zarządzanie
ryzykiem w firmie.</p>
<p>Na każdym poziomie operacyjnym i w każdej operacji powinna być obecna
kultura zarządzania ryzykiem i świadomość jego występowania oraz konieczność
kontrolowania. Zasady funkcjonowania organizacji powinny być jasne,
transparentne a szczególnie sposoby podejmowania decyzji. Unikanie konfliktu
interesów powinno być podstawą myślenia o strukturze działań
organizacji. W trudnych przypadkach najczęściej zawodzi
człowiek. Zawodzi głównie dlatego, że uwikłany jest w konflikt
interesów nie zawsze z własnej winy. Ten konflikt może przejawiać się
w bardzo pozornie niewinnych zachowaniach. Patrząc na przykłady
kłopotów Orange County, Barings Banku, Societe Generale widać, że
„bohaterami „ tych historii byli wybitni specjaliści. Osoby uznawane
za najlepsze. Każdy człowiek bardzo chce być uznawany za dobrego w tym
co robi, tak wiec w chwili pomyłki stara się, najczęściej, ją ukryć by naprawić ją w
przyszłości. Często jest wspierany praz najbliższych kolegów, którzy w
poczuciu solidarności kryją jego błędy obserwując jak stara się odrobić
straty. Stają się z czasem współwinnymi i kryją błąd dalej. To z
reguły doprowadza do tego, że błąd, kiedyś mały staje się
dużym. Często prowadzącym do upadku wielkich organizacji. W wymienionych
wyżej przykładach upadków widać, że niemożliwym jest by ich „
bohaterowie „ działali samotnie bez wiedzy i wsparcia kolegów z
pracy. Gdyby ich błąd wykazał system zarządzana ryzykiem zaraz na
początku, ewentualna strata byłaby mała i łatwa do odrobienia albo
łatwiejsza do absorpcji. „ Pomoc koleżeńska” i „przymykanie oka” przy
omijaniu procedur (aby być ludzkim przyjacielem a nie formalistą)
często prowadzi do dużych kłopotów mimo, że wynika, jak się wydaje z
pobudek dobrych i humanitarnych.</p>
<p>W tworzeniu procedur i planowaniu  musi być jasno zdefiniowana odpowiedzialność. Kto za co odpowiada i  dlaczego  należy  sprawdzić osobiście i  podpisać  decyzje podpisaną już przez kolegę.</p>
<p>Działaniom  musi towarzyszyć poczucie wspólnoty działania, współpracy w sukcesie i w niepowodzeniach.  Aby  system mógł działać sprawnie dobra komunikacja  jest bezwzględnie konieczna. Działać  dobrze „w dół” jak i w „górę” a  nawet między  działami  organizacji.</p>
<p>Skutecznie działające zarządzanie ryzykiem pozwala na realizację
podstawowego oczekiwania stawianego instytucji komercyjnej czyli na
tworzenie i wzrost wartości firmy. Zapewnia jej ciągłość działania i
osiąganie stawianych sobie celów. Stabilizuje dochody.  Zarządzenie
ryzykiem musi być ciągle doskonalone a działania podejmowane w tym
zakresie muszą uwzględniać koszty zarządzania ryzykiem, które nie
powinny nadmiernie wzrastać.</p>
<p>Organizując  zarządzanie ryzykiem w instytucji finansowej   należy sobie postawić trzy kluczowe cele:</p>
<blockquote>
<div><ul>
<li><p><strong>Pomiar</strong> - jak pomierzyć ryzyko?</p>
<p>Jaki system software będziemy wykorzystywać do tego celu. Z kim (
jaką instytucją) powinniśmy być kompatybilni? Często bowiem nasza
jednostka organizacyjna wchodzi w skład innych jednostek
organizacyjnych i przyjmujemy wspólny system obrabiania danych.
Najczęściej pomiarem ryzyka będzie jakaś odmiana Value at Risk. Ta
metoda zostanie omówiona w kolejnych rozdziałach niniejszego
opracowania. Kluczowym jest decyzja o przyjętych modelach
wyceny. Należy bowiem pamiętać, że firma jest tak bezpieczna,
jak bezpieczne są jej modele.</p>
</li>
<li><p><strong>Procedury</strong> - kto co robi?</p>
<p>Należy bardzo dobrze znać produkty i instrumenty finansowe,
których się używa lub które się sprzedaje. Znać wszelkie możliwe
ryzyka jakie się z nimi wiążą. Do tego dochodzą ryzyka
operacyjne. Mając przygotowane listę tych ryzyk należy
zaplanować, stworzyć, bądź dostosować istniejące procedury tak, by
powstały opisy działania w trakcie rutynowych operacji jak i w
sytuacjach kryzysowych. Procedury określają co i kto robi w
opisanych sytuacjach. Z nich wynikają przydziały czynności i
podziały obowiązków. Procedury określają, kto zatwierdza decyzje i
działania, kto sprawdza poprawność wykonania etc.  Z działaniami
wiąże się odpowiedzialność, którą procedury muszą określać i
zakres raportowania i rodzaj dokumentów które muszą powstać w
opisanych sytuacjach.  Procedury muszą wynikać i być zgodne z
regulacjami wewnętrznymi i regulacjami zewnętrznymi (np. Nadzoru
Finansowego. Zgodność regulacji to osobne źródło ryzyka prawnego.</p>
<p>Procedury powinny być jasne i stosowane. Świadomość problemów
zarządzania ryzykiem powinna być jak najszersza wśród
pracowników. Kontrolowanie ryzyka to również określanie (przydział) limitów na poszczególne operacje, instrumenty.
Przydział limitów zaczyna się od góry i obejmuje poszczególne
działy organizacji i poszczególne stanowiska i instrumenty. Z
limitów wynika jak wielkie transakcje i kto ma prawo zawierać.
Jest to szczególnie istotne w przypadku osób prowadzący operacje
na rynkach walutowych, kapitałowych, kupujących/ sprzedających
instrumenty finansowe, inwestujących powierzone środki bądź
zarządzających portfelem firmy. Limity nie tylko dotyczą wielkości
pozycji zajętej ale dotyczą też stóp procentowych.  Muszą
odpowiadać przyjętej i określonej dywersyfikacji ze względu na
walutę i zapadalność, tak aby uniknąć nadmiernej
koncentracji. Limity powinny określać listę instrumentów
dozwolonych. W tym miejscu należy podkreślić ryzyko instrumentów
pochodnych i limitów na nie (wielkość zobowiązania oraz wielkość
depozytu zabezpieczający- problem konieczności uzupełniania).
Limity również powinny zawierać określenie maksymalnej straty jaką
można ponieść na danej pozycji. Jeśli strata osiągnie limit,
pozycja musi być bezwzględnie zlikwidowana.  W działaniach
rynkowych musi być wprowadzona zasada wyceny instrumentów
(aktywów i pasywów) jako Mark - to market czyli po aktualnych
wycenach rynkowych i ustalać limity księgowe dla narastających
pozycji. Ustalanie limitów to również liczenie VaR- zagregowanej
ekspozycji jako potencjalna strata ustalenie limitu na tę
wartość. Ustalenie limitów jest wymagane przez Risk Managera
(osobę odpowiadającą w organizacji za zarządzanie ryzykiem) i
zatwierdzone przez Zarząd. Limity muszą być zaimplementowane w
odpowiednich systemach i sprawdzane na koniec dnia przez Kontrole
Finansową oraz na bieżąco kontrolowane przez Risk Managera.</p>
</li>
<li><p><strong>Komunikacja</strong> - dochodzenie do <em>tak</em> lub <em>nie</em></p>
<p>W całym procesie zarządzania ryzykiem istotna jest
komunikacja. Zarządzanie ryzykiem to działanie zespołowe. Przepływ
informacji nie tylko musi być zapewniony „ z góry „ na dół” ale i też
w kierunku odwrotnym oraz między działami i pracownikami.
Właściwa komunikacja to nie tylko przepływ informacji ale i
podejmowanie wspólnych działań i dokonywanie wspólnej oceny.
Informacja, która pojawia się w systemie musi powodować reakcje i
to reakcje jednoznaczną. Ocena sytuacji na podstawie dochodzących
informacji musi zakończyć się jednoznaczną decyzją.  Jednoznacznie
należy określić „ tak „ implementujemy określone działanie lub
„nie” nie robimy tego. Ryzyka nie da się uniknąć ale daje się nim
zarządzać. Właściwa komunikacja i świadomość zarządzania ryzykiem
pozwala na jego ocenę a podejmowane działania czynią go
akceptowalnym. Jest to możliwe jeśli pracownicy są świadomi
problemów a informacje o pojawieniu się ryzyka dociera do
właściwych ludzi w organizacji na czas.</p>
<p>Okresowy monitoring tego co zaszło, dzienne pozycje powinny być
analizowane na szczeblu działów jak i na szczeblu
centralnym. Wyniki raportów ze stress testów powinny być omawiane
w gronie kierownictwa. Służby zarządzania ryzykiem przygotowują
raporty tygodniowe i miesięczne, które to raporty są prezentowane
i omawiane przez kierownictwo organizacji.</p>
</li>
</ul>
</div></blockquote>
<p>Funkcje zarządzania ryzykiem ewoluują w czasie. Aby zarządzać
skutecznie należy włączyć w zarządzanie ryzykiem kierownictwo i
wszystkich pracowników. Zarząd organizacji musi być odpowiedzialny za
zarządzane ryzykiem. Procedury i działania powinny być zaprojektowane
uważnie. Decyzje personalne czyli właściwe obsadzenie stanowisk
analizy ryzyka i jego monitorowania jest niezmiernie ważną
sprawą. Odpowiednie zaplecze technologiczne jest niezmiernie istotne,
dane muszą być aktualne i prawdziwe a modele wyceny godne
zaufania. Bowiem organizacja jest tak  bezpieczna jak dobre i
bezpieczne są modele, których używa.</p>
</div>
</div>
</div>


          </div>
        </div>
      </div>
      <div class="sphinxsidebar" role="navigation" aria-label="main navigation">
        <div class="sphinxsidebarwrapper">
  <div class="sphinxlocaltoc">
  <h3><a href="index.html">Table Of Contents</a></h3>
  <ul>
<li><a class="reference internal" href="#">13. Zarządzanie ryzykiem</a><ul>
<li><a class="reference internal" href="#narzedzia-uzywane-w-zarzadzaniu-ryzykiem-finansowym-rys-historyczny">13.1. Narzędzia używane w zarządzaniu ryzykiem (finansowym)- rys historyczny</a></li>
<li><a class="reference internal" href="#czym-jest-zarzadzanie-ryzykiem">13.2. Czym jest zarządzanie ryzykiem?</a></li>
<li><a class="reference internal" href="#zarzadzanie-ryzykiem-finansowym">13.3. Zarządzanie ryzykiem finansowym</a></li>
<li><a class="reference internal" href="#natura-ryzyka-na-rynkach-finansowych">13.4. Natura ryzyka na rynkach finansowych</a></li>
<li><a class="reference internal" href="#skladowe-procesu-zarzadzania-ryzykiem">13.5. Składowe procesu zarządzania ryzykiem</a></li>
<li><a class="reference internal" href="#kontrolowanie-ryzyka">13.6. Kontrolowanie ryzyka</a><ul>
<li><a class="reference internal" href="#postepowanie-ze-zidentyfikowanym-ryzykiem">13.6.1. Postępowanie ze zidentyfikowanym ryzykiem</a></li>
<li><a class="reference internal" href="#monitorowanie-i-ciagla-weryfikacja-procesu-zarzadzania-ryzykiem">13.6.2. Monitorowanie i ciągła weryfikacja  procesu zarządzania ryzykiem</a></li>
<li><a class="reference internal" href="#skutecznosc-zarzadzania-ryzykiem">13.6.3. Skuteczność zarządzania ryzykiem</a></li>
</ul>
</li>
</ul>
</li>
</ul>

  </div>
  <h4>Poprzedni temat</h4>
  <p class="topless"><a href="Instrumenty_syntetyczne.html"
                        title="poprzedni rozdział"><span class="section-number">12. </span>Instrumenty syntetyczne</a></p>
  <h4>Następny temat</h4>
  <p class="topless"><a href="Hedging.html"
                        title="następny rozdział"><span class="section-number">14. </span>Hedging</a></p>
  <div role="note" aria-label="source link">
    <h3>Ta strona</h3>
    <ul class="this-page-menu">
      <li><a href="_sources/ryzyko.rst.txt"
            rel="nofollow">Pokaż źródło</a></li>
    </ul>
   </div>
<div id="searchbox" style="display: none" role="search">
  <h3 id="searchlabel">Szybkie wyszukiwanie</h3>
    <div class="searchformwrapper">
    <form class="search" action="search.html" method="get">
      <input type="text" name="q" aria-labelledby="searchlabel" />
      <input type="submit" value="Szukaj" />
    </form>
    </div>
</div>
<script>$('#searchbox').show(0);</script>
        </div>
      </div>
      <div class="clearer"></div>
    </div>
  </div>
  <div class="relbar-bottom">
    
    <div class="related" role="navigation" aria-label="related navigation">
      <h3>Nawigacja</h3>
      <ul>
        <li class="right" style="margin-right: 10px">
          <a href="genindex.html" title="Indeks ogólny"
             >indeks</a></li>
        <li class="right" >
          <a href="Hedging.html" title="14. Hedging"
             >dalej</a> &nbsp; &nbsp;</li>
        <li class="right" >
          <a href="Instrumenty_syntetyczne.html" title="12. Instrumenty syntetyczne"
             >wstecz</a> &nbsp; &nbsp;</li>
  <li><a href="index.html">Analiza Rynków Finansowych</a> &#187;</li>
  
        <li class="nav-item nav-item-this"><a href=""><span class="section-number">13. </span>Zarządzanie ryzykiem</a></li> 
      </ul>
    </div>
  </div>
  
  <div class="footer">
    <a class="logo" href="http://upgow.us.edu.pl/" target="_blank"><img src="_static/upgow.png" alt="UPGOW"/></a><br/>
    <img src="_static/stopka_EU.png" alt="EU"/><br/>
    &copy; Copyright 2013, ML and MK.
    Created using <a href="http://sphinx.pocoo.org/">Sphinx</a> 3.2.1.
  </div>
  </body>
</html>